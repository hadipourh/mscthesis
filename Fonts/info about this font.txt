درود بر همۀ پارسی‌زبانان،
[پیش از هر چیز، توصیه می‌کنم حتماً نسخۀ PDF همین مطلب را ملاحظه بفرمایید زیرا برخی کاراکترها در Notepad به درستی نمایش داده نمی‌شود.]

فونت XB Niloofar یکی دیگر از فونت‌های یونیکد پارسی است که بسیاری از مشکلات و کاستی‌های موجود در فونت‌های غیراستاندارد (مانند فونت‌های سری B) در آن برطرف شده است.
برخی از مزیت‌های فونت XB Niloofar:
– با این فونت، هم می‌توانید فارسی تایپ کنید، هم انگلیسی.
– نشانۀ «ی» کوچک فارسی با همزۀ عربی فرق دارد؛ مثلاً در عبارتِ «خانۀ ما» دیگر همزه دیده نمی‌شود، بلکه «ی» به شکلی بسیار زیبا کوچک می‌شود و روی «ـه» می‌نشیند.
– نشانه‌هایی مانند زیر و زبر و پیش ( ـِ ، ـَ ، ـُ ) به حروف نزدیک‌ترند.
– نشان «هزارگان» (مثلاً ۱٬۶۴۸٬۱۹۵ کیلومتر مربع) به زیبایی نشان داده می‌شود.
– نشان «اعشار» فارسی (مثلاً برای نوشتن معدل ۱۹٫۷۵) به درستی نشان داده می‌شود.
– «ة» عربی (عروةالوثقیٰ) متفاوت از «ۀ» فارسی (بیمۀ عمر) نشان داده می‌شود.
– الف مقصوره ( ٰ) برای برخی واژه‌های عربی در موقعیت بهتری نسبت به حرفِ مورد نظر نشان داده می‌شود؛ مثلاً موسیٰ، کبریٰ، و جُـز اینها.
– گیومه به درستی و زیبایی نشان داده می‌شود. در فارسی نباید از نشان نقل قول انگلیسی (یعنی " ") استفاده کنیم، بلکه به جای آن از همان گیومه (یعنی « ») بهره می‌گیریم.
– اعداد فارسی درست نمایش داده می‌شود، نه به شکل عربی؛ مثلاً ۴، ۵ و ۶ فارسی به همین صورت است ولی فونت‌های غیراستاندارد آنها را به صورت عربی یعنی 4، 5 و 6 (به نسخۀ PDF رجوع فرمایید) نمایش می‌دهند که البته غلط است.
– و سرانجام اینکه فونت XB Niloofar دارای ظاهری زیبا و آشناست که می‌توان آن را هم در متن‌های رسمی به کار برد و هم در متن‌های تزئینی. 
اگر دربارۀ این فونت یا موضوعات دیگر در زمینۀ فونت‌های فارسی پیشنهاد یا نکته‌ای داشتید، خوشحال می‌شود که با من هم در میان بگذارید.
با سپاس،
اکبر خـرّمی
Akbar.Khorrami@Gmail.com
وبلاگ: www.TranslatorPal.blogfa.com

